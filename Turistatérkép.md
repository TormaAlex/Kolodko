# Túristatérkép
![](https://github.com/TormaAlex/Kolodko/blob/main/download.jpg?raw=true)
# Turul-szobor a várban
![](https://github.com/TormaAlex/Kolodko/blob/main/2aaa1abc-c9ae-4aac-9b8f-261ebc58580a.jpg?raw=true)
A Turul szobor a Budai Várnegyedben, a Szent György tér sarkán található. A századfordulón bővítették a Budavári Palotát. Ekkor készült el Hauszmann Alajos tervei alapján a gyönyörű Habsburg-kapu és a hozzá tartozó lépcsősor is. Az építkezés vége felé közeledve, 1905-ben állították fel a Turul szobrot a kerítés sarkán.
# Várkert bazár
![](https://github.com/TormaAlex/Kolodko/blob/main/71a95380-6fd0-4495-a5a7-9d3aab8374ad.jpg?raw=true)
A 19. században a Duna bal partján fekvő Pest gyorsan fejlődni kezdett a polgárosodás hatására. Reprezentatív épületek és gyalogos övezetek épültek a part közelében. Budát viszont még a 18. századból származó régebbi épületek jellemezték. Az 1870-es évek elején született meg az ötlet, hogy a Várhegy lábánál egy reprezentatív kertes épületet építsenek. A komplexum 1875 és 1883 között épült Ybl Miklós tervei alapján neoreneszánsz stílusban, a Várkert Duna felőli lezárásaképpen.
# Parlament épülete
![](https://github.com/TormaAlex/Kolodko/blob/main/7d595669-c485-49ea-a648-43387d49a9b9.jpg?raw=true)
Az Országház Budapest egyik legismertebb középülete, a Magyar Országgyűlés és egyes intézményeinek (például az Országgyűlési Könyvtár) székhelye. Budapest V. kerületében, a Duna bal partján, a Kossuth Lajos téren található. Bár az épületre vonatkozóan a népnyelvben a Parlament elnevezés is elterjedt, ez eredetileg az ott ülésező testület, az Országgyűlés idegen eredetű, nem hivatalos megnevezése, amelyet a köznyelv névátvitellel magára az épületre is kiterjesztett.
# Erzsébet-híd
![](https://github.com/TormaAlex/Kolodko/blob/main/d0b49360-cd32-4428-a2ee-c3f881e45ae0.jpg?raw=true)
Helyreállítására a budapesti Duna-hidak közül utolsóként került volna sor. Sok vitát szült, hogy érdemes-e helyreállítani a régi hidat a régi helyen, vagy esetleg egy teljesen új hidat építsenek más vonalvezetéssel, végül Sávoly Pál modern külsejű, de az eredeti pilléreket hasznosító terve alapján, 1961 és 1964 között történt meg az újjáépítés. 
# Gellért-hegy a Szent Gellért szoborral
![](https://github.com/TormaAlex/Kolodko/blob/main/d7e27922-6a3e-4694-acfb-359b9ee24752.jpg?raw=true)
A Gellért-szobrot 1904-ben készítette el Jankovits Gyula, a szent jobbjában ég felé emelt kereszttel, bal kezét szívén tartva szónokolva, lábánál a megtért vitéz kőből faragott szobrával. A szoborkompozíciót arra a helyre tervezték, ahol Gellért püspök vértanúhalált halt a pogány Vata-féle lázadás alatt. A szobor egyike az I. Ferenc József magyar király által adományozott tíz szobornak.
# Pesti Vigadó
![](https://github.com/TormaAlex/Kolodko/blob/main/fe32825c-7133-42cd-9eba-d9963a61bcfc.jpg?raw=true)
Az új pesti Redoute épülete 1862-ben
Végül Pollack Mihály tervei alapján 1829-ben indult el az építkezés, s 1833-ban nyílt meg a Redoute,[2][3] a mai Vigadó elődje, a pesti klasszicista építészet csúcsteljesítménye. A korszakban ez volt Pest egyetlen koncertterme, amiben olyan neves személyek léptek fel, mint az idősebb és ifjabb Johann Strauss, Joseph Lanner, Erkel Ferenc vagy az 1838-as pesti árvíz kapcsán adott jótékonysági koncerttel, 1839-ben Liszt Ferenc.
